LIB. IV. CAR. XIV.

felix post Cinaram, notaque et artium

gratarum facies'l sed Cinarae breves
annos fata dederunt,

servatura diu parem

cornicis vetulae temporibus Lycen,
possent ut iuvenes visere fervidi
multo non sine risu
dilapsam in cineres facem.

CA RMEN XIV.

Quae cura patrum quaeve Quiritium
plenis honorum muneribus tuas,
Auguste, virtutes in aevum
per titulos memoresque fastos

aeternet, o, qua sol habitabiles
illustrat oras, maxime principum'l
quem legis expertes Latinae
Vindelici didicere nuper,
quid Marte posses. milite nam tuo
Drusus Genaunes, implacidum genus,
Breunosque veloces et arces
Alpibus impositas tremendis
deiecit acer plus vice simplici 5
maior Neronum mox grave proelium
commisit immanesque Raetos
auspiciis pepulit secundis,

21

10

ts

