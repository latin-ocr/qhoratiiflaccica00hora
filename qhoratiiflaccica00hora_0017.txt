LIB. IV. CAR. V.

nil Claudiae non perficient manus,
quas et benigno numine Iuppiter
defendit et curae sagaces
expediunt pet· acuta belli.

ΘΑΕ-ΜΕΝ V,

Divis orte bonis, optime Romulae

custos gentis, abes iam nimium diug

maturum reditum pollicitus patrum
sancto concilio redi.

lucem redde tuae, dux bone, patriae:
instar veris enim voltus. ubi tuus
affulsit populo, gratior it dies

et soles melius nitent.

ut mater iuvenem, quem Notus invido
flatu Carpathii trans maris aequora
cunctantem spatio longius annuo

dulci distinet a domo,

>votis ominibusque et precibus Vocat,
curvo nec faciem litore dimovet:
sic desideriis icta fidelibus

quaerit patria Caesarem.

tutus bos etenim rura perambulat,

nutrit rura Ceres almaque Faustitas,

pacatum volitant per mare navitae,
culpari metuit Fides,

75

