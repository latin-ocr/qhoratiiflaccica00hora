HORATII CARMINUM

Deliae tutela deae fugaces

lyncas et cervos cohibentis arcu,

Lesbium servate pedem meique 35
pollicis ictum,

rite Latonae puerum canentes,
rite crescentem face Noctilucam,
prosperam frugum celeremque pronos
volvere menses. 40

nupta iam dices: ego dis amicum,

saeculo festas referente luces,

reddidi carmen, docilis modorum
vatis Horati.

CA RMEN VII.

Diffugere nives, redeunt iam gramina campis

arboribusque comae 3

mutat terra vices et decrescentia ripas

fiumina praetereunt ς

Gratia cum Nymphis geminisque sororibus audet ς

ducere nuda choros ε

immortalia ne speres, monet annus et almum

*quae rapit hora diem.

frigora mitescunt Zephyris, ver proterit aestas

interitu ra, simul 10

pomifer Autumnus fruges effuderit, et mox

bruma recurrit iners. ‚

