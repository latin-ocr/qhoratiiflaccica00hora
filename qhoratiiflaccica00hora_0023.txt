LIB. IV. CAR. IX.

OARMEN IX.

Ne forte credas interitura, quae
longe sonantem natus ad Aufidum
non ante volgatas per artes
verba loquor socianda chordis:

non, si priores Maeonius tenet,
sedes Homerus, Pindaricae latent
Ceaeque et, Alcaei minaces
Stesichorique graves Oamenae;

nec, si quid olim lusit Anacreon,
delevit aetasj, spirat adhuc amor
vivuntque commissi calores
Aeoliae fidibus puellae.

non sola comptos arsit adulteri
crines et aurum vestibus illitum

mirata regalesque cultus
et comites Helene Lacaena,

primusve Teucer tela Cydonio
direxit arcu 3 non semel Ilios
vexata3 non pugnavit ingens
Idomeneus Sthenelusve solus

dicenda Musis proelia3 non ferox
Hector· vel acer Deiphobus graves
excepit ictus pro pudicis
coniugibus puerisque primus

15

[Ο

15

20

