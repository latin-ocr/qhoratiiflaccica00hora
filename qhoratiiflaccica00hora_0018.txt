10

HORATII CARMINUM

nullis polluitur casta domus stupris,

mos et lex maculosum edomuit nefas,

laudantur simili prole puerperae,
culpam poena premit comes.

quis Parthum paveat, quis gelidum Scythen, 2

quis Germania quos horrida parturit
fetus, incolumi Caesare? quis ferae
bellum curet Hiberiae?

condit quisque diem collibus in suis,

et vitem Viduas ducit ad arbores3

hinc ad vina redit laetus et alteris
te mensis adhibet deum 3

te multa prece, te prosequitur mero>

defuso pateris et Laribus tuum

miscet numen, uti Graecia Castoris
et magni memor Herculis.

longas Î¿ utinam, dux bone, ferias
praestes Hesperian dicimus integro
sicci mane die, dicimus uvidi,

cum sol Oceano subest.

GARMEN VI.

Dive, quem proles Niobea magnae

vindicem linguae Tityosque raptor

sensit et Troiae prope victor altae
Phthius Achilles,

